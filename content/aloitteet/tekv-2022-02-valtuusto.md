# TEKin valtuuston työskentelytavat vaativat uudistamista

**Valtuustoaloite, TEKV 2022-02**

TEKin valtuuston työskentelytavat vaativat uudistamista. Jaamme käsityksen, että läsnäkokoukset tuovat parhaat tulokset keskusteluiden, kohtaamisen ja yhteisen rakentamisen kautta. Läsnäkokouksia ei kuitenkaan tule järjestää, jos sisältö ja toiminta ei ole riittävän laajasti TEKin toimintaa kehittävää.

Esitämme, että jatkossa TEKin valtuusto käsittelee valtuustoaloitteet, niiden vastaukset sekä (yhdessä neuvotellun tarpeen mukaan) muut asiakohdat työryhmissä, joiden jälkeen siirrytään käsittelemään asioita isossa salissa. Tämä kehittäisi valtuuston työskentelyä rakentavampaan ja kohtaavampaan suuntaan.

Tämä menetelmä on käytössä monissa järjestöissä ja sovellettavissa myös etä- ja hybridikokouksissa. Toivomme, että vastaavia menetelmiä voidaan käyttää myös matalamman kynnyksen kohtaamisiin valtuuston, valiokuntien ja toimiston kesken.

- Vihreät
- iTyö