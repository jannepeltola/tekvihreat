---
title: "Laadulliset tavoitteet viestinnässä ja edunvalvonnassa"
date: "2022-12-01"
---

# Läpinäkyvyys TEKin äänivallan käytössä

**Valtuustoaloite TEKin valtuustossa 3/2020.**

TEKin hallitus teki päätöksen Akavan puheenjohtajaehdokkaiden kannattamisesta hallituksen kokouksessa suljetuin ovin.

Samaan aikaan mm. Akavan erityisalat järjestivät asiasta jäsenäänestyksen ja monet muut Akavan jäsenjärjestöt järjestivät laajoja kentän kuulemisia.

Me allekirjoittaneet katsomme, että TEKin hallituksen tulee ryhtyä toimiin, jotta jatkossa vastaavat tilanteet käsitellään tavalla joka osallistaa jäsenistöä vähintään valtuuston kautta. Erityisesti tällaisissa asioissa tulee harkita, onko tarpeen käydä esimerkiksi neuvoa-antava jäsenäänestys, valtuuston sitova tai neuvoa-antava saatekeskustelu tai esimerkiksi fasilitoitu jäsenkeskustelu.

Tämän aloitteen hyväksyessään valtuusto velvoittaa hallituksen selvittämään edellä mainitut kysymykset ja tuomaan asiasta esityksen valtuustolle päätettäväksi. Hallituksen tulee vastauksessaan kuvata edellytykset, joilla näitä menettelyitä voitaisiin tai ei voitaisi käyttää.

Tämän aloitteen hyväksyessään valtuusto velvoittaa myös TEKin hallituksen selvittämään mahdollisuutta muuttaa sääntöjä siten, että yksittäisestä asiasta voidaan järjestää sitova jäsenäänestys. On järjestöjä, joissa on mahdollistettu jäsenäänestys yhdistyslain 23 § ulkopuolisista asioista.

Helsingissä 3.9.2020

Allekirjoittaneet
- Janne Peltola (Vihreät)
- Koko Vihreiden ryhmän puolesta Minna Kilpala, ryhmän pj
- Koko Nuorten ryhmän puolesta Maija Niemi, ryhmän pj
- Noora Laak, Vasemmisto
